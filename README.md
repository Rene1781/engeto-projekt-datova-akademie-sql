# engeto-projekt-datova-akademie-sql
# Projekt porovnání dostupnosti potravin na základě průměrných příjmů za určité časové období.

## 1. Rostou v průběhu let mzdy ve všech odvětvích, nebo v některých klesají?
**Mzdy** v uvedených odvětvích celkově od roku 2006 do roku 2018 rostou, nicméně v některých letech byl zaznamenán meziroční pokles. Největší meziroční pokles zaznamenalo odvětví Peněžnictví a pojišťovnictví v roce 2013, kdy se průměrná mzda snížila o -9 % ze 49 707 Kč v roce 2012 na 45 234 Kč v roce 2013. Pokles mzdy byl zaznamenán ve 23 případech.
**Nejvyšší nárůst mezd** byl v odvětví Zdravotní a sociální péče, kde byla v roce 2018 průměrná mzda o téměř 76 % vyšší než v roce 2006. Odvětví Zdravotní a sociální péče drží dlouhodobě průměrné mzdy těsně nad celkovým průměrem mezd ve všech odvětvích. Následují odvětví Zemědělství, lesnictví, rybářství, Zpracovatelský průmysl a odvětví Kulturní, zábavní a rekreační činnosti, u kterých se mzdy zvýšily o více než 70 %.
**Nejnižší nárůst mezd** byl v odvětví Peněžnictví a pojišťovnictví, kde byla v roce 2018 průměrná mzda o zhruba 35,5 % vyšší než v roce 2006. Peněžnictví a pojišťovnictví patří spolu s odvětvím Informační a komunikační činnosti k nejlépe placeným odvětvím, zatímco odvětví Ubytování, stravování a pohostinství a Administrativní a podpůrné činnosti patří mezi odvětví s nejnižšími platy.

## 2. Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?
Pro určení množství **mléka a chleba**, které je možné zakoupit za průměrnou mzdu v prvním a posledním dostupném srovnatelném období, byl použit podklad s průměrnou mzdou. Průměrná měsíční mzda byla zprůměrována za všechna odvětví v ČR. Výsledek se týká jen uvedených komodit.
V roce 2006 bylo za průměrnou cenu chleba 16,12 Kč a průměrnou mzdu 20 342,38 Kč možné nakoupit *1 262 kg chleba a 1 409 l mléka* za cenu 14,44 Kč. V roce 2018 bylo za cenu 24,24 Kč a průměrnou mzdu 31 980,26 Kč možné koupit *1 319 kg chleba a 1 614 l* mléka za průměrnou cenu 19,82 Kč. 
Z pohledu dostupnějšího chleba a mléka se při porovnání prvního a posledního srovnatelného období kupní síla obyvatel zvýšila. Z pohledu odvětví je výjimkou odvětví Peněžnictví a pojišťovnictví, kde došlo k poklesu kupní síly zaměstnanců, ale při porovnání odvětví je kupní síla zaměstnanců Peněžnictví a pojišťovnictví se zaměstnanci odvětví Informační a komunikační činnosti nejvyšší v ČR.

## 3. Která kategorie potravin zdražuje nejpomaleji (je u ní nejnižší procentuální meziroční nárůst)?
Ceny potravin za období let 2006 až 2018 jsou porovnávány na základě dat, která zohledňují pouze absolutní hodnotu ceny v daném časovém období, bez ohledu na výši mezd, kupní sílu obyvatel, inflaci a další faktory.
**Krystalový cukr** patří mezi potraviny, jejichž cena se dokonce ve sledovaném období **snížila**, a to průměrně o -1,92 %. V období od roku 2006 do roku 2018 se průměrná cena za 1 kg krystalového cukru postupně zvyšovala a klesala z původních 21,92 Kč v roce 2006, na konečných 15,75 Kč v roce 2018. Na druhé straně, největší meziroční procentuální nárůst byl zaznamenán u paprik. Jejich cena se zvyšovala průměrně o 7,29 %. 
K nejvyššímu meziročnímu **zdražení** v období let 2006 až 2018 došlo u **paprik** mezi lety 2006 až 2007 o 94,82 %, a naopak nejvíce zlevnila meziročně rajská jablka červená kulatá o -30,28 %, bylo to rovněž v letech 2006 až 2007.
Nejvyšší **procentuální nárůst ceny** potravin, při porovnání roku 2006 a 2018, byl zaznamenán u **másla**, navýšení o 98,38 %. Následují vaječné těstoviny s 83,45 % a paprika s 71,25 %. 
K výraznému zlevnění v období let 2006 až 2018 došlo u krystalového cukru a rajských jablek červených kulatých, s poklesem cen o -27,52 % a -23,07 %.

## 4. Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?
**V žádném ze sledovaných roků, nebyl meziroční nárůst cen potravin vyšší o více než 10 % než růst mezd.** 
V roce 2013 byl zaznamenán nejvyšší rozdíl mezi nárůstem cen a mezd, a to ve výši 6,66 %. V tomto roce se ceny potravin oproti roku předchozímu zvýšily o 5,1 %, zatímco mzdy poklesly o -1,56 %.  
Největší meziroční nárůst cen potravin byl zaznamenán v roce 2017, a to ve výši 9,63 %. 

## 5. Má výše HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na cenách potravin či mzdách ve stejném nebo následujícím roce výraznějším růstem?
Na základě analýzy průměrného růstu cen potravin, mezd a HDP v letech 2006–2018 **nelze s jistotou potvrdit danou hypotézu**. I když existuje určitá závislost, není pravidelná ani není jednoznačná pro všechny roky.
Například v roce 2015 je patrný výrazný růst HDP o 5,39 %, ale průměrné ceny potravin ve stejném i v následujícím roce klesaly. Na druhé straně v roce 2012 došlo ke snížení HDP, ale ceny potravin i mzdy v následujících letech rostly. 
V roce 2013 je vidět menší pokles HDP o -0,05 %, ale ceny potravin stouply a mzdy klesly. V roce 2009 došlo k výraznému poklesu HDP o -4,66 %, ale ceny potravin se naopak snížily a mzdy rostly.
Z dostupných dat lze tedy vyvodit, že výška HDP nemá jednoznačný vliv na změny cen potravin nebo platů. Průměrné ceny potravin, stejně jako průměrné mzdy, mohou stoupat i klesat nezávisle na vývoji HDP. 
V období od roku 2006 do 2018 převládaly mezi všemi sledovanými kategoriemi hodnoty meziročního růstu nad jejich poklesem. 
V případě HDP došlo ke třem meziročním poklesům, ceny potravin klesly ve třech případech a mzdy klesly pouze v jednom roce. **Průměrná roční rychlost růstu HDP** mezi lety 2006 a 2018 byla *2,13 %* a celkový nárůst za toto období činil 25,51 %. 
**Ceny potravin stoupaly** průměrně o *2,87 %* ročně a celkově se zvýšily o 34,44 %. 
**Mzdy** pak rostly v průměru o *3,88 %* ročně, celkově pak vzrostly o 46,22 %.
